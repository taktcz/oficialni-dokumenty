# Organizační řád TAKT, z.s.


## Obsah


1. Vymezení a platnost dokumentu
2. Ochrana soukromí
3. Data k ochraně a nakládání s nimi
4. Osoby s přístupem a definice odpovědnosti
5. Kontakt pro řešení otázek ochrany soukromí a dat


### 1. Vymezení a platnost dokumentu

1. Rozsah podmínek upravitelných v organizačním řádu je definován ve stanovách spolku
TAKT, z.s. (dále také jen jako "spolek").

2. Tato verze vstupuje v platnost 7.9.2020

### 2. Ochrana soukromí

1. Spolek a jeho principy fungování se zakládají na hlubokém respektu k soukromí
jednotlivce, jeho práva na sebeurčení a jeho nerušený rozvoj s respektem k ostatním.
K těmto aspektům ochrany soukromí se členové Rady zavázali
při vzniku funkce - Rada svou povinnost mlčenlivosti zajišťuje neustálým zlepšováním
ochrany soukromí členů.

### 3. Data k ochraně a nakládání s nimi
 - Zájemce o členství svěřuje Radě spolku tyto informace v naději o co nejlepší
   posouzení jeho přihlášky:
   - Přezdívku
   - Jméno a příjmení
   - Korespondenční adresu
   - E-mailovou adresu
   - Telefonní číslo
   - Rok narození
 - Z údajů v přihlášce v tabulce seznamu členů potom Rada eviduje po dobu
   členství tyto údaje:
   - Přezdívku
   - Jméno a příjmení
   - Korespondenční adresu
   - E-mailovou adresu
   - Telefonní čislo
   - Rok narození
 - Přihlášky jsou ukládány v IS a archivovány po dobu 3 let. Poté jsou
   vymazány.
 - Záznam v tabulce členů zůstává po dobu 5 let jako ochrana proti vracejícím se
   potenciálně škodícím členům.
 - Pokud člen vyžaduje vystavení faktury, bude tato faktura vystavena pomocí
   externí služby - Fakturoid (poskytovatelem je Fakturoid s. r. o., se sídlem
   V pláni 532/7, Praha 4, 142 00, zapsaná v OR u Městského soudu v Praze, oddíl C,
   vložka 250448, IČ: 04656679, DIČ: CZ04656679, [obchodní podmínky Fakturoidu](https://www.fakturoid.cz/obchodni-podminky)).
 - Účetnictví spolku vede 22HLAV s.r.o., se sídlem Všebořická 82/2, Bukov, 400 01 Ústí nad Labem, vedená u Krajského soudu v Ústí nad Labem, oddíl C, vložka 10016, IČ: 64052907, DIČ: CZ64052907
 - Data uložená na infrastruktuře spolku jsou považována implicitně za důvěrná a
   Rada spolku musí udělat prakticky realizovatelné maximum pro jejich ochranu.
 - Členství ve spolku může být důvěrnou informací, pokud o to konkrétní člen
   projeví explicitní zájem, nejlépe v přihlášce - ale i později.

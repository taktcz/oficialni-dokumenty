Stanovy spolku TAKT, z.s.
=========================

podle zákona č. 89/2012 Sb. v platném znění:

Článek I
--------

### §1 Základní ustanovení

Tyto stanovy upravují postavení a právní poměry ve spolku TAKT, z.s. (dále jen
„Spolek“).

1. Název Spolku je TAKT, z.s.; Spolek navenek vystupuje jako "TAKT".
2. Sídlem Spolku je Chudenická 1059/30, 102 00 Praha 15.
3. Spolek je neziskovým a dobrovolným sdružením fyzických a právnických osob.
4. Spolek je právnickou osobou.

Článek II
---------

### §2 Cíle činnosti

Cíle činnosti Spolku jsou:

1. provozování obecně prospěšných činností v oblasti informačních technologií,
2. podpora využívání informačních a komunikačních technologií,
3. podpora využívání open-source technologií,
4. podpora šíření vzdělání, zejména v oblasti informačních technologií,
5. zejména provozování informačního systému, síťové infrastruktury,
počítačových serverů a dílen s různým zaměřením pro využití členy Spolku,
6. vývoj podpůrných hardwarových a softwarových řešení na základě otevřených
standardů.

### §3 Činnosti, které směřují k plnění cílů spolku

Činnosti, které směřují k plnění cílů spolku, jsou zejména:

1. sdružování zájemců o umění, zejména v oblasti hudební tvorby a návazných uměleckých směrů,
2. výroba, vývoj a provoz hardware ve smyslu veškeré elektroniky a jejího příslušenství,
3. pořádání školení, diskuzí, konferencí, seminářů pro členy a veřejnost,
4. poskytování poradenských, konzultačních a vývojových služeb,
5. spolupráce se subjekty, které sledují podobné cíle.

### §3a Vedlejší činnost

1. Spolek může vykonávat vedlejší činnost.
2. Vedlejší činností je hospodářská činnost vykonávaná za účelem podpory
hlavních činností Spolku a za účelem hospodárného využití majetku Spolku. K
zajištění svých hlavních činností může Spolek vykonávat podnikatelskou činnost
na základě oprávnění podle zákona č. 455/1991 Sb., o živnostenském podnikání,
ve znění pozdějších předpisů, v rámci živnosti volné „Výroba, obchod a služby
neuvedené v přílohách 1 až 3 živnostenského zákona.
3. Veškerý zisk získaný Spolkem z vedlejší činnosti musí být použit v plném
rozsahu na hlavní činnost Spolku.

Článek III
----------

### §4 Členství

Členem Spolku může být fyzická i právnická osoba, která má zájem se aktivně
podílet na naplňování cílů Spolku.

### §5 Vznik členství

1. Členství ve Spolku je dobrovolné
2. Zájemce o členství podá řádně vyplněnou žádost elektronickou formou do
informačního systému Spolku, za použití a vyplnění formuláře k tomu určeného;
odkaz na registrační formulář je zpřístupněn na portálu Spolku přes domovskou
webovou adresu Spolku https://taktpraha.cz.
O přijetí zájemce rozhoduje Rada spolku; členství ve Spolku vzniká dnem zavedení
nového člena do informačního systému Spolku.
3. Zájemce o členství – právnická osoba je povinen doložit, že osoby, které
podaly žádost o přijetí do Spolku, jsou oprávněny jménem žadatele jednat.
5. Zájemce o členství je povinen vzít na vědomí, že odpovědnost za data,
která do informačního systému vloží, nese on, nikoliv Spolek jako celek.

### §6 Zrušení členství

1. Členství zaniká:
  1. dobrovolným vystoupením ze Spolku
  2. vyloučením Radou (viz dál  5. 
  3. zánikem člena – právnické osoby
  4. úmrtím
  5. zánikem Spolku
2. Člen je oprávněn kdykoliv vystoupit ze Spolku na základě písemného oznámení
adresovaného Radě spolku. V takovém případě končí členství ke dni doručení
oznámení Radě.
3. O vyloučení člena rozhoduje Rada spolku, jestliže člen opakovaně porušil
Stanovy nebo Interní řád uvedený v §18, nebo zvlášť závažným způsobem poškozuje
zájmy a dobré jméno Spolku.
4. Proti rozhodnutí Rady o vyloučení se může člen odvolat k Valné hromadě do
10 dnů ode dne,
kdy mu bylo rozhodnutí oznámeno. Valná hromada je povinna o odvolání
rozhodnout do 20 dnů od doručení odvolání.

### §7 Práva členů

Každý člen Spolku má právo:

1. využívat veškeré výhody, které členství ve Spolku poskytuje,
2. účastnit se jednání Schůze členů, hlasovat a uplatňovat návrhy,
3. volit členy do orgánů spolku,
4. být volen do orgánů spolku,
5. kdykoliv navrhnout Radě jakýkoliv aspekt činnosti spolku
k přezkoumání.
6. nabídnout své výpočetní prostředky a jiné vybavení pro využití k plnění cílů spolku.

### §8 Povinnosti členů

Každý člen Spolku je povinen:

1. dodržovat Stanovy spolku,
2. dodržovat interní řády Spolku uvedené v §18,
3. nepoškozovat zájmy a dobré jméno spolku,
4. aktivně se podílet na naplňování cílů Spolku,
5. platit členské příspěvky ve výši předepsané Finančním řádem Spolku.

Článek IV
---------

### Orgány Spolku

### Valná hromada

### §9 Postavení a působnost

1. Valná hromada je nejvyšším orgánem spolku
2. Valná hromada:
  1. schvaluje stanovy a změny stanov,
  2. schvaluje zprávu Rady o činnosti a hospodaření Spolku za období od
  předchozí řádné schůze členů
  3. rozhoduje o zásadních záležitostech výrazně ovlivňujících budoucí
  fungování a existenci spolku, zejména otázky zániku spolku, slučování s jiným
  spolkem, apod.

### §10 Svolávání

1. Valná hromada se koná nejméně jednou za rok, s přesahem nejvýše tří měsíců
2. Valnou hromadu svolává Rada Spolku nejpozději 14 dnů před konáním Valné hromady
3. Valná hromada se svolává e-mailem všem členům a vyvěšením oznámení v
informačním systému spolku
4. Pozvánka musí obsahovat:
  1. název a sídlo spolku,
  2. místo, datum a dobu konání Valné hromady,
  3. návrh programu jednání
5. Rada Spolku je povinna do programu Valné hromady zahrnout body, které navrhne
Předseda a jakýkoliv člen Spolku

### §11 Jednání valné hromady 

1. Jednání probíhá podle programu, který přítomní členové schválí na začátku
Schůze
2. Řádně svolaná Valná hromada je usnášeníschopná při účasti alespoň třetiny
členů. Valná hromada rozhoduje prostou většinou hlasů přítomných členů.
3. Zahájení a průběh jednání Valné hromady řídí předseda Rady spolku, nebo jiný
člen pověřený Radou spolku
4. O Valné hromadě se pořizuje zápis; na začátku jednání se volí zapisovatel
a nejméně jeden ověřovatel. Zapisovatel je povinen zápis do 30 dnů po jednání
rozeslat elektronickou poštou všem členům spolku a vyvěsit jej v informační
systému. Ověřovatel(é) ověří pravdivost a úplnost zápisu a zajistí případnou
nápravu nepřesností ještě před rozesláním
5. Zápis o Valné hromadě musí obsahovat:
  1. název a sídlo Spolku,
  2. místo, datum a dobu konání Valné hromady,
  3. jméno předsedajícího jednání, ověřovatelů a zapisovatele
  4. prezenci přítomných
  5. popis projednaných bodů programu
  6. rozhodnutí Valné hromady s uvedením výsledků hlasování
  7. obsah námitky člena Spolku týkající se rozhodnutí Valné hromady, jestliže o
  to dotyčný žádá
6. Umožňuje se konání náhradní Valné hromady dle ustanovení § 257 občanského zákoníku.

### §11a Jednání na dálku (per rollam)

1. Jednání Valné hromady dle § 11 může probíhat způsobem umožňujícím dálkovou
účast; taková schůze může probíhat částečně či zcela ve virtuálním prostoru
prostřednictvím prostředků komunikace na dálku, a to v informačním systému
(prostředí) Spolku, event. jiným způsobem stanoveným Radou spolku nebo
příslušným interním řádem
2. Rada Spolku v pozvánce na Jednání Valné hromady stanoví podmínky dálkové
účasti na dané Valné hromadě, nebo odkáže na řád pro hlasování Valné hromady na
dálku (per rollam) přijatý dle § 18 Stanov
3. Při jednání na dálku mohou účastníci Valné hromady s hlasovacím právem
hlasovat na dálku; takové hlasování má stejné účinky, jako hlasování v
přítomnosti
4. Program Valné hromady, která probíhá částečně či zcela na dálku, se považuje
za schválený, pokud nedojde k jeho zamítnutí přítomnými členy do 24 hodin od
zahájení schůze; bod 5. § 11b o dálkovém hlasování se v tomto případě
neuplatní.

### §11b Průběh hlasování na dálku (per rollam)

1. Dálkové hlasování je zajištěno vhodnými technickými prostředky
2. Dálkové hlasování probíhá po jednotlivých návrzích zvlášť
3. Každý účastník Valné hromady, který hlasuje na dálku, může v každém návrhu
hlasovat PRO přijetí, PROTI přijetí, nebo se zdržet hlasování; zdržení se
hlasování musí být aktivním úkonem, který má stejnou formu, jako hlasování PRO
nebo PROTI
4. Za přítomného člena podle bodů 1. a 2. §11 se v případě hlasování na dálku
považuje takový člen, který se zúčastnil hlasování podle předchozího bodu
5. Je-li o daném návrhu možné hlasovat na dálku, činí termín pro odevzdání
dálkového hlasu 120 hodin od okamžiku předložení návrhu k hlasování, není-li ve
schváleném programu schůze u daného návrhu stanoveno jinak
6. Hlasování na dálku může Rada spolku v mimořádných případech, nebo v
případech, kdy není praktické svolávat řádnou Valnou hromadu, vyvolat i o
samostatných návrzích mimo řádnou Valnou hromadu; v takovém případě se postupuje
přiměřeně podle § 11, 11a a 11b, a hlasování má stejné účinky, jako by bylo
provedeno na řádné Valné hromadě
7. Termín pro odevzdání dálkového hlasu podle předchozího bodu stanoví Rada spolku
nejméně na 336 hodin; kratší termín, nejméně však 120 hodin, může Rada spolku
stanovit pouze v závažných případech, kde by hrozilo nebezpečí z prodlení
8. O výsledku hlasování na dálku informuje členy Spolku Rada spolku po skončení
hlasování bez zbytečného odkladu.

### §12 Mimořádné jednání Valné hromady

1. Rada svolá mimořádné jednání Valné hromady do 30 dnů, pokud:
  1. o to požádá alespoň jedna třetina všech členů, pokud není v žádosti
  uvedena lhůta pozdější,
  2. klesne počet členů Rady pod minimální počet
  členů uvedený ve stanovách
2. Žádost o svolání mimořádného jednání Valné hromady musí obsahovat navrhované
body programu, případně i podkladové materiály a texty navrhovaných usnesení.
Rada je oprávněna přidat další body programu a určit jejich pořadí, není však
oprávněna měnit obsah nebo název navrhovaných bodů předložených žadateli
3. Rada má povinnost neprodleně svolat mimořádné jednání Valné hromady v případě
podezření, že člen Rady:
  1. spáchal trestný čin v souvislosti s výkonem své funkce ve Spolku
  2. soustavně jedná proti zájmům spolku
  3. přestal splňovat požadavky na funkci člena Rady a
  přesto neodstoupil z funkce.

### §13 Jednací řád

Valná hromada po zahájení schválí jednací řád, který upraví náležitosti účasti
členů Spolku na jednání Valné hromady, jednání Valné hromady, způsob uplatňování
práv a hlasování při jednání; jednací řád může být schválen společně s
programem Valné hromady.

### §14 Volební řád

Valná hromada po zahájení schválí volební řád, který upraví postup při volbě
členů Rady; volební řád může být schválen společně s
programem schůze.

### RADA

### §15 Postavení a působnost

1. Rada je kolektivním statutárním orgánem spolku, který řídí činnost Spolku
2. Za Radu jedná navenek její předseda; v jeho nepřítomnosti jiný pověřený člen
Rady 
3. Rada rozhoduje o všech činnostech spolku, které nejsou stanovami vyhrazeny
do působnosti Valné hromady. Při své činnosti se Rada řídí
stanovami Spolku a ustanoveními Valné hromady
4. Rada:
  1. dbá na plnění cílů Spolku,
  2. zajišťuje řádné plnění zákonných povinností Spolku,
  3. volí Hospodáře, který spravuje majetek Spolku a zajišťuje řádné vedení
  účetnictví, statistik a jiných záznamů podle platných právních předpisů,
  4. volí Předsedu Rady spolku,
  5. spravuje informační systém,
  6. rozhoduje o přijetí člena,
  7. rozhoduje o vyloučení člena,
  8. vede seznam členů,
  9. poskytuje informace členům o své činnosti prostřednictvím informačního
  systému spolku
  10. svolává řádné jednání Valné hromady i mimořádné jednání Valné hromady

### §16 Složení a funkční období

1. Rada má, pokud to členská základna dovoluje 3 - 5 členů v případě sudého počtu členů má rozhodující hlas Předseda Spolku
2. Členy Rady volí Valná hromada jestliže není počet členů v Radě ve stanoveném počtu
3. Členem Rady může být pouze fyzická osoba, která:
  1. dosáhla věku 18 let a je způsobilá k právním úkonům,
  2. je členem Spolku
  3. je bezúhonná ve smyslu zákona o živnostenském podnikání
4. Funkční období člena Rady není omezeno časově
5. Pokud se během funkčního období sníží počet členů Rady zvolených Valnou hromadou
na dva a méně, má Rada povinnost
svolat do 30 dnů mimořádné jednání Valné hromady, na kterém dojde k doplňující
volbě členů Rady.
6. Rada, pokud počet jejích členů zvolených Valnou hromadou neklesl pod polovinu,
může kooptovat náhradní členy Rady do konání následující Valné hromady, která
zvolí nové členy Rady. Rada musí o úmyslu kooptovat nového člena informovat
všechny členy Spolku a poskytnout jim týdenní lhůtu na podání kandidatury
pro kooptaci. Rada volí kooptovaného člena z těchto kandidatur
8. Členům Rady může příslušet za výkon jejich funkce odměna. Členové Rady mají vůči Spolku nárok
na náhradu nákladů účelně vynaložených v souvislosti s výkonem funkce člena
Rady
9. Členové Rady jsou povinni vykonávat svou působnost s péčí řádného hospodáře
a zachovávat mlčenlivost o důvěrných informacích a skutečnostech, jejichž
prozrazení třetím osobám by mohlo způsobit Spolku nebo jeho členům škodu
10. Člen Rady je povinen při zániku funkce do 10 pracovních dnů předat veškerý
finanční a hmotný majetek Spolku, účetnictví Spolku i další evidenci Spolku.

### §17 Jednání

1. Rada zasedá nejméně jedenkrát měsíčně. Zasedání může být i v podobě
elektronické konference pomocí informačního systému Spolku
2. Jednání Rady svolává a řídí Předseda, v jeho nepřítomnosti člen pověřený
Radou
3. Při rozhodování je hlasovací právo členů Rady rovné. Při rovnosti hlasů
rozhoduje hlas Předsedy. Rada je usnášeníschopná, je-li přítomna nadpoloviční
většina jejích členů.

### §18 Interní řády

1.  Rada vydává pro potřeby řádného chodu Spolku interní řády:
  1. Organizační řád,
  2. Finanční řád,
  3. Řád pro hlasování Valné hromady na dálku (per rollam)
2. Interní řády jsou veřejné, platný text je vždy zveřejněn v informačním
systému spolku
3. Organizační řád upravuje zejména podrobné postupy při organizování činnosti
orgánů Spolku a podrobnosti o vzniku a zániku členství. Dále upřesňuje způsob
volby do orgánů Spolku, odvolání členů orgánů Spolku a komunikaci s orgány
Spolku
4. Finanční řád upravuje zejména výši členských příspěvků; finanční řád je
platný po schválení Radou
5. Řád pro hlasování Schůze členů na dálku (per rollam) upravuje zejména postup
při tomto způsobu hlasování a technické řešení tohoto hlasování a dále podmínky
pro účast na takovém hlasování
6. O změně uvedených řádů je Rada povinna informovat oznámením ve formě
elektronické zprávy zaslané všem členům a veřejným oznámením v informačním
systému Spolku nejméně 10 pracovních dnů před začátkem platnosti.

### §19 Hospodář

1. Hospodář je člen Rady odpovědný za:
  1. správu finančního a hmotného majetku,
  2. řádné vedení účetnictví,
  3. účetní operace podle platných právních předpisů
2. Hospodáře volí Rada ze svých členů.

### §20 Předseda

1. Předsedu volí Rada ze svých členů
2. Předseda Rady spolku:
  1. jménem Rady spolku za Spolek navenek jedná a podepisuje,
  2. za Spolek dle předchozího bodu podepisuje tak, že k názvu Spolku připojí
  své jméno a podpis,
  3. je odpovědný za celkovou koordinaci, vedení a provozní činnost Spolku a
  práci případných zaměstnanců
3. Jedná-li místo Předsedy pověřený člen Rady, musí své pověření věrohodně
doložit; §20 se na pověřeného člena Rady v rozsahu pověření použije přiměřeně


Článek V
--------

### Zásady hospodaření

### §21 Hospodářská činnost spolku

1. Spolek je neziskovou organizací
2. Spolek hospodaří s vlastním majetkem, jehož zdroje jsou zejména členské
příspěvky:
  1. jednorázový vstupní příspěvek,
  2. pravidelný měsíční příspěvek,
  3. mimořádný příspěvek
3. Dalšími příjmy jsou platby za služby členům, dary, dotace, granty a příjmy z
vedlejší hospodářské činnosti, pokud Spolek takovou činnost vykonává 
4. Majetek a příjmy Spolku jsou používány výhradně k plnění cílů činnosti Spolku
5. Spolek může uzavřít smlouvu o součinnosti s právnickou osobou pro finanční
zajištění svých aktivit

Článek VI
---------

### §22 Zánik

1. O zániku Spolku rozhoduje Valná hromada
2. Při zániku Spolku provede Rada majetkové vypořádání. Valná hromada zůstatek
převede na jiný neziskový subjekt, který je založen ke stejným nebo obdobným
účelům.

Článek VII
----------

### §23 Závěrečná ustanovení

Komunikace uvnitř Spolku

1. Písemnosti určené členům se zasílají na adresu člena uvedenou v seznamu členů
Spolku, který je veden v informačním systému spolku.
2. Členové jsou povinni oznamovat Radě veškeré změny skutečností zapisovaných do
seznamu členů, zejména změnu adresy a kontaktní adresu elektronické pošty
a dalších údajů, které mají být používány ke komunikaci Spolku s členem Spolku
3. Písemnosti určené členům jakož i elektronické zprávy zasílané členům se
považují za doručené i v případě, že je člen na adrese vedené v seznamu členů
nepřevzal nebo převzít odmítl.
4. Zakladatelé se usnesli na tom, že prvním předsedou spolku bude **Tadeáš Miňha** 
nar. 6.11.1997, bytem Kamenný Přívoz 127, 252 82 Kamenný Přívoz.
5. Zakládající členové spolku jsou:
Tadeáš Miňha; nar. 6.11.1997, bytem Kamenný Přívoz 127, 252 82 Kamenný Přívoz
Martin Myška; nar. 11.10.2000, bytem Jaroslava Šípka 486, 27303 Stochov
Tomáš Uher; nar. 9.5.1989, bytem  Zalužanská 1177, 29301 Mladá Boleslav

### §24 Stanovy, účinnost

1. Rada zabezpečuje vyhotovení úplného znění stanov a je povinna oznámit nové
znění stanov příslušnému spolkovému rejstříku
2. Stanovy jsou veřejné a Rada zajistí, aby v informačním systému Spolku bylo
zveřejněno aktuální znění stanov
3. Tyto stanovy jsou účinné od 7.9.2020.
